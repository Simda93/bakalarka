\chapter{Úvod do problematiky}
V tejto kapitole si vysvetlíme základne pojmy potrebné pre túto bakalársku prácu.
\section{Biologické pozadie}
\subsection{DNA,Gén,Genóm}
\paragraph{DNA}
Deoxyribonukleová kyselina je nositeľom genetickej informácie bunky. Má štruktúru dvojzávitnice, skladajúcej sa z dvoch komplementárnych vlákien.
Vlákno je tvorené nukleotidmy, ktoré obsahujú jednu zo štyroch báz Adenín,Guanín,Tymín a Cytozín.
DNA zvykneme zapisovať ako postupnosť týchto báz, kde každú bázu kódujeme jej počiatočným písmenom - A,G,T,C.

\paragraph{Gén}
Gén je súvislý úsek DNA ktorý kóduje tvorbu proteínu. Gén je základnou jednotkou dedičnosti.

\paragraph{Genóm}
Genóm je súbor DNA molekúl organizmu, ktoré sa väčšinou nachádzajú v chromozómoch.
Napríklad v ľudskom tele sa jedná o 46 molekúl DNA, jedna v každom chromozóme[6].

\subsection{Evolučná história} \label{evhist}
Evolučná história je postupnosť udalostí, ktoré sa odohrali na nejakej DNA sekvencii.
Pre potreby tejto práce sú podstatné udalosti odohrávajúce sa na dlhých úsekoch DNA - génoch.
\newline
Možné udalosti sú:
\newline
\begin{itemize}
\item \emph{Duplikácia} - skopírovanie génu na iné miesto v DNA.
\item \emph{Inzercia} - vloženie nového génu.
\item \emph{Delécia} - odstránenie génu.
\item \emph{Inverzia} - zmena poradia a orientácie niekoľkých génov.
\item \emph{Speciácia} - špeciálna udalosť, ktorá označuje vznik nového druhu. Vzniká nová vetva v evolučnej histórii.
\end{itemize}

\subsection{Fylogenetický strom}
Fylogenetický strom je grafické znázornenie, ktoré zobrazuje evolučné vzťahy medzi sadou objektov. Pokiaľ si za objekty zvolíme druhy, jedná sa o takzvaný \emph{Druhový strom}.
Jednotlivé druhy sú pospájané hranami, ktoré reprezentujú evolučný vzťah.
\newline 
Druhy, ktoré sa nachádzajú na \emph{listoch} stromu sú buď existujúce druhy, z ktorých sa nevyvinuli nové druhy, alebo vyhynuté druhy bez potomkov.  
\newline
Vnútorné vrcholy predstavujú predchodcov, o ktorých sa predpokladá že sa vyskytli počas evolúcie.
\newline
Pokiaľ je v strome známy posledný spoločný predok, nazveme ho \emph{koreň}, a takýto strom označíme ako \emph{zakorenený}.
\newline
V \emph{zakorenenom} strome je zrejmá orientácia vnútorných hrán, ktorá určuje ktorý druh sa vyvinul z ktorého.
\section{Ostatné pojmy}
\subsection{Blok}
\emph{Blok} predstavuje postupnosť génov ktoré sa pred aj po udalosti nachádzali vedľa seba v rovnakom poradí a jednotlivé gény nemenili svoju orientáciu. Jedná sa teda o súvislý
úsek DNA ktorý počas udalosti nebol prerušený.
Ak sa pri delécii alebo inzercii odobralo alebo pridalo viacero génov, a nenachádza sa medzi nimi žiaden iný gén, tvoria jeden blok.
Pri duplikácii gény tvoria blok ak sa nachádzali pri sebe pred duplikáciou a rovnako aj po nej vo všetkých zduplikovaných inštanciách.
Pri Inverzii sa gény nachádzajú v bloku pokiaľ sa všetkým zmení orientácia, t.j. zrotuje celý blok.
Napr blok génov (4,5,-6) bude po inverzii vyzerať ako (6,-5,4).